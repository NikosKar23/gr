## Σύντομη βιογραφία του Douglas Carl Engelbart

Ο Douglas Carl Engelbart καταγόταν από την Αμερική και ήταν μηχανικός, εφευρέτης και πρωτοπόρος στον υπολογιστή και στο Internet. Είναι γνωστός για το έργο του στο τομέα της αλληλεπίδρασης ανθρώπου-υπολογιστή. Σπούδασε ηλεκτρολόγος μηχανικός στο πανεπιστήμιο του Όρεγκον.  Ακολούθησαν οι μεταπτυχιακές σπουδές του στο Πανεπιστήμιο της Καλιφόρνιας, στο Μπέρκλεϋ.  Εκεί έλαβε μάστερ και διδακτορικό στην ηλεκτρολογία.

Στις αρχές της δεκαετίας του 1950, αποφάσισε ότι αντί να "έχει σταθερή δουλειά" - όπως η θέση του στο ερευνητικό κέντρο της Ames - θα επικεντρωθεί στο να κάνει τον κόσμο καλύτερο. Ο λόγος ήταν ότι επειδή η πολυπλοκότητα των παγκόσμιων προβλημάτων αυξανόταν και επειδή κάθε προσπάθεια βελτίωσης του κόσμου θα απαιτούσε το συντονισμό ομάδων ανθρώπων, ο αποτελεσματικότερος τρόπος για την επίλυση των προβλημάτων ήταν η αύξηση της ανθρώπινης νοημοσύνης και η ανάπτυξη τρόπων οικοδόμησης συλλογικής νοημοσύνης.

Πίστευε ότι ο υπολογιστής, ο οποίος θεωρούταν εκείνη τη στιγμή ως το μόνο εργαλείο αυτοματοποίησης, θα ήταν ένα ουσιαστικό εργαλείο για τους μελλοντικούς εργάτες της γνώσης να λύσουν τέτοια προβλήματα. Ήταν ένας αφοσιωμένος υποστηρικτής της ανάπτυξης και της χρήσης υπολογιστών και δικτύων υπολογιστών για να αντιμετωπίσει τα όλο και πιο επείγοντα και σύνθετα προβλήματα του κόσμου.

Το 1963 ο Engelbart ίδρυσε με τη χρηματοδότηση της SRI ερευνητικό εργαστήριο , το Κέντρο Ερευνών Augmentation, και λίγο πριν από το 1965 είχε αναπτύξει με τον Bill England ,τον αρχιμηχανικό του, ένα ξύλινο κέλυφος με δύο μεταλλικούς τροχούς. Στην αίτηση διπλώματος ευρεσιτεχνίας που υπέβαλε περιγράφεται ως ένας δείκτης θέσης Χ-Υ για ένα σύστημα απεικόνισης. Αργότερα αποκάλυψε ότι το παρατσούκλι ήταν το γνωστό σε όλους μας "ποντίκι", λόγω της ουράς που έβγαινε στο τέλος. Επιπλέον, συνείσφερε στην ανάπτυξη υπερκειμένου, δικτυωμένων υπολογιστών και σε προγόνους γραφικών διεπαφών χρήστη.

Το 1989 ίδρυσε το Ινστιτούτο Bootstrap, μια ερευνητική και συμβουλευτική εταιρεία. Από την επόμενη δεκαετία άρχισε να αναγνωρίζεται το έργο του ενώ τo 1997 απονεμήθηκε στον Engelbart βραβείο Turing, την υψηλότερη τιμή στην επιστήμη των υπολογιστών, για το "εμπνευσμένο όραμά του για το μέλλον των διαδραστικών υπολογιστών και την ανακάλυψη βασικών τεχνολογιών για να συμβάλουν στην υλοποίηση αυτού του οράματος".
